> This is the assignment description of the final assignment.

[< Back to main README...](../README.md)

# Eindopdracht: Visie op onderwijs
Voor het tentamen (eindopdracht) is het de bedoeling om een integrale visie voor leren, lesgeven en onderwijs te verwoorden. Bij Onderwijskunde 1 ligt de nadruk op leertheorieën, leren en het aansturen van leren, die de basis vormen van jouw professionele identiteit. Verwoord jouw visie op leren aan de hand van wat voor jou de ideale les zou zijn. Ga in de onderbouwing hiervan in op neuropsychologie, motivatietheorie en leertheorie. Onderbouw je visie ook met persoonlijke ervaringen. Als er voor het tentamen een onvoldoende wordt behaald of als het gemiddelde van alle opdrachten onvoldoende is, moet het tentamen herkanst worden. Voor deze opdracht is een peerfeedbackronde ingesteld. Het is de bedoeling dat je met een andere student de conceptversie van je opdracht uitwisselt, zodat je elkaar van feedback kunt voorzien. De feedback lever je in via Canvas en moet als voldaan gemarkeerd worden voordat je het vak kunt halen. Zorg voor een goede onderbouwing van uitspraken en duidelijke bronvermeldingen (gebruik de APA-richtlijnen). Gebruik de beoordelingscriteria als richtlijn voor het schrijven van je visie.

- Richtlijn conceptversie opdracht: 16 oktober 2023
- Richtlijn feedback geven op deelopdracht medestudent: 23 oktober 2023
- Deadline voor definitief inleveren gehele opdracht: 6 november 2023

## Persoonlijke achtergrond 

Schets hier jouw onderwijscarrière tot nu toe en hoe je die wenst voort te zetten. Gebruik de zelfportret opdracht uit bijeenkomst 1. Welke ervaringen heb je gehad als leerling en als docent? Wat is jouw toekomstperspectief? Denk je dat je docent gaat worden/blijft? Waarom wel/niet? En binnen wat voor soort omstandigheden/welke doelgroep/welk vak?

## Taak van de docent

Wat zouden voor jou de belangrijkste taken van een docent zijn? (denk bijv. aan: voorbereiden vervolgopleiding, enthousiasmeren, opleiden als goede burger, algemene basiskennis aanleren, sociaal-emotionele ontwikkeling, het 'leren leren', 21e eeuwse vaardigheden aanleren etc). Benoem ze niet allemaal, maar bedenk welke twee jij het belangrijkste vindt en beschrijf waarom die twee voor jou centraal staan.

## De ideale les

Hoe ziet een ideale les er volgens jou uit? Bespreek hier welke leeractiviteiten de leerlingen uitvoeren en hoe je die als docent wilt aansturen, inclusief hoe je je daarbij opstelt in termen van interpersoonlijk gedrag. Ga ook in op de tijd, leeromgeving, materialen en groeperingsvormen (zie curriculair spinnenweb).

Onderbouw deze ideale les: waarom is dit voor jou een ideale les? Gebruik daarvoor de theorie van Onderwijskunde 1 (wat je hebt geleerd over de neuropsychologie, motivatie en leertheorie) en verwijs ook naar deze theorie. Onderbouw ook met je eigen ervaringen. Wat van wat jij zelf hebt meegemaakt maakt dat je dit als een ideale les ziet en waarom? Je kunt deze les opzetten als een doelsysteem, met de onderbouwingen gekoppeld aan de lesonderdelen.

## Beeld van leerlingen. 

Stel je voor dat je leerlingen hoort praten over jou als docent. Wat zou je willen dat ze dan zeggen? Wat zou je zeker niet willen dat ze zeggen? Waarom?

## Literatuurlijst

Maak hier een lijst van de bronnen die je hebt gebruikt om je visie te onderbouwen.
